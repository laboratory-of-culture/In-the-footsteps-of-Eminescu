Tamara Severnyuk


БІЛЯ МОГИЛИ ПУМНУЛА (1866)

Вдягнися у жалобу, прекрасна Буковино,
Зеленим кипарисом чоло своє обвий,
Бо нині у сузір*ї світил твоїх нетлінних
Погасла найясніша, єдина із єдиних
Пречиста зірка мрій.

Скорботно дзвонять дзвони, метал тремтить від болю,
І ритм його тремтіння б*є смутком раз у раз,
Бо, ой! Величний геній твоїх пробуджень й долі
Ступив на шлях безсмертя в небеснім ореолі
Й лишив позаду нас.

Ти кинув, кинув світ цей, о генію високий!
Чекав на тебе в сині хор янголів легкий.
Співав тобі він тайну небес блакитнооких,
Вплітав гірлянди квітів у крону твоїх кроків
І білі плів вінки.

Оплакуючи втрату, ридає Буковина,
І отчий край твій також затерп від голосінь.
А око твого лету пронизує глибини
Чуттів національних. І тихо-тихо плине
Сльози сумної тінь.

Нехай услід за шляхом твоїм, сумна й ласкава,
Піде сльоза, що впала із молодих очей
На цю смутну могилу... піде невеличава
У співах, як зітхання, як туга і як слава
Туди, в твій Елізей!

2002.

Переклад Тамара Севернюк
